Au. 1554 35

huc qui calumnientur, patientiaeque materiam non modicam
immerito praebeant, non solam docendi rationem, de qua prae·
cipui sunt conflictus, sed, si quid etiam in ciuium vtilitatem
edimus, carpentes. Quamquam non id impune, sed vnde maio·
rem sibi laudem comparare falso iudicant, hinc turpiorem non-
nulli (quorum est authoritas summa) ignominiae notam coutra-
hunt. Adiiciam ludimagistri cuiusdam insigne stratagema, quo
quantum nobis fidei detrahere est conatuS, tantum sibi acqui-
siuit ignominiae. Nam (vt caetera, ne sim hac in re prolixior,
omittam), cum Neapoli hnc adueniens, aemulorum solicita di·
ligentia subornatus, scholas nostras adiisset coepissetque in
quorumdam summorum virorum conspectu, qui tunc aderant 1
examinandorum discipulorum gratia, foelicem, vt arbitrabatur,
nactus occasionem discipuli cuiusdam epistolium legere, ini·
tium reprehendit imprudenter. Neque enim dici posse volebat
·recepi epistolam„ immo, quod turpius est, nullum latinae lin·
guae authorem ita fuisse locutum, nescio qua fretus audacia,
constanter asserebat. Cuius vbi ratio temeritatem compressit,
volvimus Ciceronis ad Atticum epistolas, ubi recepisse se lite·
raset epistolas fatebatur. Quod cum accepisset, famae consu·
lens, alio se, relicta Perusia, contulit. Atque haec de studiis.
Quae vero ad spiritualia pertinent, haec istis nihilo sunt mi·
nora. Totum tempus quadragenarium sacramentorum admi-
nistrationi concessumst, ex quo non paruus animarum fru-
ctus. Multi siquidem ad meliorem vitae normam sese redigentes
relictis erroribus, Christo adhaeserunt, quorum partim adulte·
riis‚partim furtis, plurimi capitalibus odiis ac diuturniS, aliis·
que id genus sceleribus impediti fuerant quo minus a decem,
quindecim, viginti, etiam triginta annis sacramentorum salu·
tari gratia fruerentur. Hoc ipso tempore adolescentes circiter
septem, qui nostris confitebantur, diuino se totos obsequio tra·
didere, ex quibus alii sunt religionem ingressi, alii idem asse·
<lui festinant. Effectum est etiam vt sacerdotes quibus ob vitae
insaniam sacris erat interdictum, ad pristina officia omni nota
purgati restituerentur. Plerique duplici carcere exempti, qui
vinculisa R.d⁰ Vicario liberati nobis tradebantur quo, strictio·
ribus peccatorum nexibus soluti, liberiores incederent. Sunt qui
Peioris vitae correctione animae pariter et corporis salutem re·
cliberarunt. Porro sub diem Parasceues, ne quis otio vacaret,

 

