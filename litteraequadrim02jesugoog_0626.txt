An. lh'nh 615

nostri, nec sacra faceremus, autaudiremus confessiones aliaue
huiusmodi sacramenta exerceremus vt abunde in eorum edicto
declaratum est. At truculenta eorum vesania deflenda certe ma·
gis mihi videtur quam pluribus exprimenda. innumera enim
subticeo, quae absque stomacho nec recenseri, nec audiri
possunt.

Interea autem a praeclaris eorum edictis atque inhibitioni·
bus ad Sedem Apostolicam prouocauimus praeter eorum spem,
vt qui ad Archiepiscopum nos pertrahere conarentur. Quare
cum sese ita laeuiter delusos et sua expectatione frustratos esse
viderunt, qui aliis cruces parabant, cruciari misere ipsi coepe-
runt et angi, sed et literas prouocationis, quandiu potuere, con·
cedere protraxerunt. Multis etiam molestiis ipsum Patrem
nostrum ¹ (quod ad se adire alternis diebus compellebat) affi-
cientes frequentissime; cuius tamen importunis solicitationibus
obsistere non potuerunt, et quem prius minis deterrere niteban-
tur, iam blandioribus verbis demulcere studebant, vt Episcopi
i mperio institutum nostrum subiiceremus.

Cum autem tot procellis et fluctibus obrueretur cymba nostra,
suasu praestantissimorum virorum, ab audiendis confessioni·
bus apud S. Germanum, quo accedere consueuimuS, aliquan·
tisper cessatum est, ne gladio ignem confodere videremur,
quousqe diploma prouocationis ad Sedem Apostolicam (quod
ad nostri tuitionem necessum erat) extorsissemus. Nec tamen
inter tantas vndas ac tempestates agere remos, quantum sup-
petebant vireS, destitimus, nec minus quam antea spiritalibus
negotiis insudauimus. Consiliis piisque exhortationibus quo·
tiescumque fieri commode potuit, et pernoctando apud infirmos,
et dum 'animam agerent corroborantes cum magna omnium
aedificatione, quod rarum sit et pene inauditum, vt ita libere et
gratis ac sine vlla remuneratione nos alienis obsequiis deuo·
neamus.

Obseruandissimus autem Pater ΒΜ· Paschasius qui nullis
adhuc potuit cogi habenis quominus suae vocationi satisface-
ret, nunquam minus otiosus, quam quum praescriptum et iniun-
ctum fuit ocium. Monialium liberius frequentabat monasteria,
quas multum promouit in confessionibus et priuatis exhortatio·

¹ P Paschasium Brott.

 

